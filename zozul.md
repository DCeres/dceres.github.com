= Смілива зозулька =  
Коли повертається з вирію зозулька, вже і ліс, і гай стоять зелені. «Ку-ку, ку-ку».
 - Чуєте, зозуля кує?  - радіють люди. 
Щодня більшають на деревах листочки, простягають зелені рученята молоді пагінці. І тут раптом виповзає на листячко страшна волохата гусінь!
 - Бр-р-р… – тремтить з остраху синиця.
 - Йой! – задкує мухоловка.
 - Тюй-тюй-тюй! – репетує повзик.
А гусінь вже їсть собі ніжне листячко.
 - Треба зозульку покликати! – гукає хтось.
 – Тільки вона цієї гусені не боїться…
Прилетіла зозулька і всю гусінь винищила. От добре, що в нашому лісі живе така пташка!
